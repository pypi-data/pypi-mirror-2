=================================================
Skapa ett riskutvärderingsverktyg – en vägledning
=================================================


1. Introduktion
===============

Ditt mål är att skapa innehållet i OiRA-verktyget för företag inom din bransch och att erbjuda dem detta branschspecifika verktyg.
OiRA-verktyget ger en steg-för-steg-metod för riskutvärdering som består av fem steg:

  * **Förberedelse** > branschen introducerar slutanvändarna (företagen) för riskutvärderingen

  * **Identifiering** > slutanvändaren går igenom farorna/problemen och svarar JA eller NEJ
 
  * **Utvärdering** > slutanvändaren utvärderar riskerna med varje problem/fara som har identifierats

  * **Åtgärdsplan** > slutanvändaren fyller i en åtgärdsplan som behandlar alla noterade risker

  * **Rapport** > åtgärdsplanen blir en rapport som ska hämtas och skrivas ut

1.1 Tänk på slutanvändarna
--------------------------

Det är viktigt att **tänka på slutanvändarna: Mikro- och småföretag (arbetsgivare och medarbetare) och strukturen** för riskutvärderingsverktyget ska vara så relevanta som möjligt för företagens dagliga aktiviteter. Slutanvändaren tänker och agerar i enlighet med sina egna affärsprocesser.
Ofta skiljer sig expertens tankesätt från slutanvändarens. Slutanvändaren tänker utifrån sina egna arbetsprocesser och använder sitt eget språk. Här följer några exempel:

  * experten tänker på fysisk arbetsbelastning, *slutanvändaren på fysiskt arbete*

  * experten tänker på den termiska miljön, * slutanvändaren på att arbeta i värme/kyla*

  * experten tänker på säkerheten och skapar en modul som innehåller allt inom detta område, *slutanvändaren kanske tänker på att öppna och stänga en butik och allt som är förknippat med det, eller på att bemöta aggressiva kunder och hur de ska hanteras.* 

1.2 Använd enkelt språk
-----------------------

**Om innehållet i riskutvärderingsverktyget struktureras så att det motsvarar genomsnittsanvändarens uppfattningar och åtgärder** blir innehållet lätt att känna igen och då blir det enklare att genomföra en åtgärdsplan för att hantera riskerna med rimliga åtgärder.
  
En annan viktig aspekt är språket som används. **Språket** ska vara lätt att förstå utan tolkningsbehov och terminologin ska motsvara den som är välkänd och används hos företagen.

Korta meningar (helst inte fler än tio ord) och tydligt vardagsspråk som är lätt att förstå för en lekman förhindrar att slutanvändaren blir negativt inställd och gör det möjligt för honom/henne att skapa en utvärdering och använda OiRA-verktyget på rätt sätt.

I början av verktyget har du möjlighet att skriva en kort inledningstext som ger en positiv** och uppmuntrande** bild med avseende på:

  * **vikten** av riskutvärderingen

  * det faktum att riskutvärderingen **inte är komplicerad** (tanken är att du ska avdramatisera riskutvärderingen)

  * det faktum att verktyget har utvecklats särskilt för att **uppfylla företagens behov** inom branschen 


Det är viktigt att texten inte är för lång, annars kan slutanvändaren dra sig för att använda verktyget.

2. Team
=======

Det är viktigt att projektteamet har en lämplig storlek och det ska helst bestå av:

  * representanter för branschorganisationerna

  * representanter för fackföreningarna

  * OiRA-utvecklaren
 
  * en expert på säkerhet och hälsa på arbetsplatsen (med kunskap och erfarenhet av branschen)

  * slutanvändare (t.ex. ledning eller medarbetare från företag, fackföreningstjänstemän m.m.)
 

3. Struktur
===========

3.1 Strukturera innehållet hierarkiskt
--------------------------------------

Innan du börjar att skapa ett OiRA-verktyg bör du fundera över hur många frågor du vill behandla. Det lönar sig på lång sikt att fundera grundligt över strukturen. Därför ska du klassificera ämnena på ett sätt som är relevant för slutanvändarna. 


I systemet kan du gruppera ämnen, underämnen och olika typer av risker. Huvudmålet med grupperingen är att göra det lättare/mer logiskt för slutanvändaren att använda sig av riskutvärderingsverktyget. Ditt riskutvärderingsverktyg kommer därför att bestå av:
 
 
.. image:: ../images/creation/module.png 
  :align: left
  :height: 32 px
  
**MODULER** = ämnen  (platser, aktiviteter …)
  
  *Exempel*: 
    Modul 1: *Schamponering*  (frisörsalong)
  
  .. image:: ../images/creation/submodule.png 
    :align: left
    :height: 32 px
    
  **UNDERMODULER** (ej obligatoriska) = underämnen
  
    *Exempel*: 
      Undermodul 1: *Arbetsställning*
      
      Undermodul 2: *Kontakt med vatten och kosmetikprodukter*
    
    .. image:: ../images/creation/risk.png 
      :align: left
      :height: 32 px
      
    **RISKER** = påståenden om en situation som är korrekt
    
      *Exempel*: 
        *1.1 Schamponeringsplatsen kan justeras*
        
        *2.1 Lämplig skyddsutrustning, exempelvis engångshandskar, har köpts in*
      
      .. image:: ../images/creation/solution.png 
        :align: left
        :height: 32 px
        
      **LÖSNINGAR** = skyddsåtgärder som löser problemet – expertens rekommendation
      
        *Exempel*: 
          *1.1 Ta regelbundna raster för att kunna återhämta sig efter fysiskt arbete*

          *2.1 Använda dammfria produkter*


Systemet ger även möjlighet att:

  * hoppa över en/en uppsättning moduler om innehållet inte gäller företagets aktiviteter

  * upprepa vissa moduler för företag som bedriver verksamhet på flera platser.

3.2 Betrakta risken som en bekräftande påstående
------------------------------------------------

När du har bestämt dig för huvudstrukturen för riskutvärderingsverktyget kan du börja att identifiera och förklara de olika riskerna.
 
Systemet fungerar med **bekräftande påståenden**, dvs. det anger **om en situation är korrekt (målet som ska nås) eller inte korrekt**
 
 .. note::

   Exempel: Belysningen är adekvat.

Slutanvändarens svar är ett tydligt ”ja” eller ”nej”. Om slutanvändaren svarar NEJ (= situationen är inte korrekt) inkluderas problemet automatiskt i åtgärdsplanens steg och slutanvändaren måste då föreslå en åtgärd för att behandla risken.

3.3 Fundera över de olika risktyperna
-----------------------------------------

Du kan välja mellan tre risktyper:

  * prioritetsrisk: avser en risk som inom branschen betraktas som en högrisk. 

    .. note::
    
      Exempel: Arbeta på hög höjd inom byggbranschen: Stegen står på fast underlag


  * risk: avser befintliga risker på arbetsplatsen eller risker som är kopplade till arbetet som utförs.

    .. note::

      Exempel: Alla kontorsstolar kan justeras

För att identifiera och utvärdera de ovanstående två risktyperna är det ofta nödvändigt att undersöka arbetsplatsen (att göra en fysisk genomgång av arbetsplatsen och titta på vad som kan orsaka skador, tala med medarbetarna m.m.).

 * policy: avser avtal, procedurer och ledningsbeslut som rör säkerhet och hälsa på arbetsplatsen. 

    .. note::
    
      Exempel: Tillverkarna tillfrågas regelbundet om alternativa säkerhetsprodukter 

Dessa policypåståenden kan bevaras från skrivbordet (inget behov av att undersöka arbetsplatsen).
 

3.4 Förinställd utvärdering av risken
-------------------------------------
 
För varje ”risktyp” kan du välja mellan två utvärderingsmetoder:

  * **Uppskattad**: genom att välja mellan **hög, medel** eller **låg**. 

  * **Beräknad**: genom att utvärdera **sannolikhet, frekvens** och **allvarlighetsgrad** separat. OiRA-verktyget beräknar sedan prioriteten automatiskt.

Slutanvändarna måste inte bedöma de följande riskerna i steget ”Utvärdering”:

  * Prioritetsrisker (betraktas som standard som ”hög prioritet” och visas som ”hög” i åtgärdsplanen)

  * Policy (noga räknat är detta inte en risk).


3.5 Föreslå lösningar
---------------------

Branschen är normalt välinformerad om de risker som med störst sannolikhet leder till arbetsskador och sjukdomar. För att kunna hjälpa slutanvändaren att hitta lösningar på riskerna kan du inkludera de lösningar som branschen/experterna rekommenderar.  Underarbetet med åtgärdsplanen kan slutanvändarna välja lösningar och omarbeta dem (modifiera nästa) enligt den situation som råder inom det egna företaget.

.. note::

  Alla nödvändiga dokument är tillgängliga på OiRA:s webbplats http://www.oira.osha.europa.eu/documentation
